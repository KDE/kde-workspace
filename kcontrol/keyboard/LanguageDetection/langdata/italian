Cavalleria rusticana
Turiddu Macca, il figlio della gná Nunzia, come
tornó da fare il soldato, ogni domenica si pavoneggiava
in piazza coll'uniforme da bersagliere e il berretto rosso, che
sembrava quella della buona ventura, quando mette su banco
colla gabbia dei canarini. Le ragazze se lo rubavano cogli
occhi, mentre andavano a messa col naso dentro la mantellina, e
i monelli gli ronzavano attorno come le mosche. Egli aveva
portato anche una pipa col re a cavallo che pareva vivo, e
accendeva gli zolfanelli sul dietro dei calzoni, levando la
gamba, come se desse una pedata. Ma con tutto ció Lola
di massaro Angelo non si era fatta vedere né alla messa,
né sul ballatoio, ché si era fatta sposa con uno
di Licodia, il quale faceva il carrettiere e aveva quattro muli
di Sortino in stalla. Dapprima Turiddu come lo seppe, santo
diavolone! voleva trargli fuori le budella della pancia, voleva
trargli, a quel di Licodia! Peró non ne fece nulla, e si
sfogó coll'andare a cantare tutte le canzoni di sdegno
che sapeva sotto la finestra della bella.
- Che non ha nulla da fare Turiddu della gná
Nunzia
- dicevano i vicini - che passa la notte a
cantare come una passera solitaria?
Finalmente s'imbatté in Lola che tornava dal viaggio
alla Madonna del Pericolo, e al vederlo, non si fece né
bianca né rossa quasi non fosse stato fatto suo.
- Beato chi vi vede! - le disse.
- Oh, compare Turiddu, me l'avevano detto che siete
tornato al primo del mese.
- A me mi hanno detto delle altre cose ancora!
- rispose lui. - Che é vero che vi
maritate con compare Alfio, il carrettiere?
- Se c'é la volontá di Dio! -
rispose Lola, tirandosi sul mento le due cocche del fazzoletto.
- La volontá di Dio la fate col tira e molla
come vi torna conto! E la volontá di Dio fu che
dovevo tornare da tanto lontano per trovare ste belle notizie,
gná Lola!
Il poveraccio tentava di fare ancora il bravo, ma la voce
gli si era fatta roca; ed egli andava dietro alla ragazza,
dondolandosi colla nappa del berretto che gli ballava di qua e
di lá sulle spalle. A lei, in coscienza, rincresceva di
vederlo cosí col viso lungo, peró non aveva cuore
di lusingarlo con belle parole.
- Sentite, compare Turiddu, - gli disse alfine
- lasciatemi raggiungere le mie compagne. Che direbbero
in paese se mi vedessero con voi? ...
- é giusto - rispose Turiddu; -
ora che sposate compare Alfio, che ci ha quattro muli in
stalla, non bisogna farla chiacchierare la gente. Mia madre
invece, poveretta, la dovette vendere la nostra mula baia, e
quel pezzetto di vigna sullo stradone nel tempo ch'ero soldato.
Passó quel tempo che Berta filava, e voi non ci pensate
piú al tempo in cui ci parlavamo dalla finestra sul
cortile, e mi regalaste quel fazzoletto, prima d'andarmene, che
Dio sa quante lacrime ci ho pianto dentro nell'andar via
lontano tanto che si perdeva persino il nome del nostro paese.
Ora addio, gná Lola,
facemu cuntu ca chioppi e
scampau, e la nostra amicizia finiu.
La gná Lola si maritó col carrettiere; e la
domenica si metteva sul ballatoio, colle mani sul ventre per
far vedere tutti i grossi anelli d'oro che le aveva regalati
suo marito. Turiddu seguitava a passare e ripassare per la
stradicciuola, colla pipa in bocca e le mani in tasca, in aria
d'indifferenza, e occhieggiando le ragazze; ma dentro ci si
rodeva che il marito di Lola avesse tutto quell'oro, e che ella
fingesse di non accorgersi di lui quando passava.
- Voglio fargliela proprio sotto gli occhi a quella
cagnaccia!
- borbottava.
Di faccia a compare Alfio ci stava massaro Cola, il
vignaiuolo, il quale era ricco come un maiale, dicevano, e
aveva una figliuola in casa. Turiddu tanto disse e tanto
fece che entró camparo da massaro Cola, e
cominció a bazzicare per la casa e a dire le paroline
dolci alla ragazza.
- Perché non andate a dirle alla gná
Lola ste belle cose?
- rispondeva Santa.
- La gná Lola é una signorona! La
gná Lola ha sposato un re di corona, ora!
- Io non me li merito i re di corona.
- Voi ne valete cento delle Lole, e conosco uno che
non guarderebbe la gná Lola, né il suo santo,
quando ci siete voi, ché la gná Lola, non
é degna di portarvi le scarpe, non é degna.
- La volpe quando all'uva non poté arrivare
...
- Disse: come sei bella, ^racinedda mia!
- Ohé! quelle mani, compare Turiddu.
- Avete paura che vi mangi?
- Paura non ho né di voi, né del vostro
Dio.
- Eh! vostra madre era di Licodia, lo sappiamo!
Avete il sangue rissoso! Uh! che vi mangerei cogli occhi.
- Mangiatemi pure cogli occhi, che briciole non ne
faremo; ma intanto tiratemi su quel fascio.
- Per voi tirerei su tutta la casa, tirerei!
Ella, per non farsi rossa, gli tiró un ceppo che
aveva sottomano, e non lo colse per miracolo.
- Spicciamoci, che le chiacchiere non ne affastellano
sarmenti.
- Se fossi ricco, vorrei cercarmi una moglie come
voi, gná Santa.
- Io non sposeró un re di corona come la
gná Lola, ma la mia dote ce l'ho anch'io, quando il
Signore mi manderá qualcheduno.
- Lo sappiamo che siete ricca, lo sappiamo!
- Se lo sapete allora spicciatevi, ché il
babbo sta per venire, e non vorrei farmi trovare nel cortile.
Il babbo cominciava a torcere il muso, ma la ragazza
fingeva di non accorgersi, poiché la nappa del berretto
del bersagliere gli aveva fatto il solletico dentro il cuore, e
le ballava sempre dinanzi gli occhi. Come il babbo mise
Turiddu fuori dell'uscio, la figliuola gli aprí la
finestra, e stava a chiacchierare con lui ogni sera, che tutto
il vicinato non parlava d'altro.
- Per te impazzisco - diceva Turiddu - e
perdo il sonno e l'appetito.
- Chiacchiere!
- Vorrei essere il figlio di Vittorio Emanuele per
sposarti!
- Chiacchiere!
- Per la Madonna che ti mangerei come il pane!
- Chiacchiere!
- Ah! sull'onor mio!
- Ah! mamma mia!
Lola che ascoltava ogni sera, nascosta dietro il vaso di
basilisco, e si faceva pallida e rossa, un giorno chiamó
Turiddu.
- E cosí, compare Turiddu, gli amici vecchi
non si salutano piú?
- Ma! - sospiró il giovinotto -
beato chi puó salutarvi!
- Se avete intenzione di salutarmi, lo sapete dove
sto di casa! - rispose Lola.
Turiddu tornó a salutarla cosí spesso che
Santa se ne avvide, e gli batté la finestra sul muso. I
vicini se lo mostravano con un sorriso, o con un moto del capo,
quando passava il bersagliere. Il marito di Lola era in giro
per le fiere con le sue mule.
- Domenica voglio andare a confessarmi, ché
stanotte ho sognato dell'uva nera! - disse Lola.
- Lascia stare! lascia stare! - supplicava
Turiddu.
- No, ora che s'avvicina la Pasqua, mio marito lo
vorrebbe sapere il perché non sono andata a confessarmi.
- Ah! - mormorava Santa di massaro Cola,
aspettando ginocchioni il suo turno dinanzi al confessionario
dove Lola stava facendo il bucato dei suoi peccati. -
Sull'anima mia non voglio mandarti a Roma per la penitenza!
Compare Alfio tornó colle sue mule, carico di
soldoni, e portó in regalo alla moglie una bella veste
nuova per le feste.
- Avete ragione di portarle dei regali - gli
disse la vicina Santa - perché mentre voi siete
via vostra moglie vi adorna la casa!
Compare Alfio era di quei carrettieri che portano il
berretto sull'orecchio, e a sentir parlare in tal modo di sua
moglie cambió di colore come se l'avessero accoltellato.
- Santo diavolone! - esclamó - se
non avete visto bene, non vi lascieró gli occhi per
piangere! a voi e a tutto il vostro parentado!
- Non son usa a piangere! rispose Santa - non
ho pianto nemmeno quando ho visto con questi occhi Turiddu
della gná Nunzia entrare di notte in casa di vostra
moglie.
- Va bene, - rispose compare Alfio -
grazie tante.
Turiddu, adesso che era tornato il gatto, non bazzicava
piú di giorno per la stradicciuola, e smaltiva l'uggia
all'osteria, cogli amici. La vigilia di Pasqua avevano sul
desco un piatto di salsiccia. Come entró compare Alfio,
soltanto dal modo in cui gli piantó gli occhi addosso,
Turiddu comprese che era venuto per quell'affare e posó
la forchetta sul piatto.
- Avete comandi da darmi, compare Alfio? - gli
disse.
- Nessuna preghiera, compare Turiddu, era un pezzo
che non vi vedevo, e voleva parlarvi di quella cosa che sapete
voi.
Turiddu da prima gli aveva presentato il bicchiere, ma
compare Alfio lo scansó colla mano. Allora Turiddu si
alzó e gli disse:
- Son qui, compar Alfio.
Il carrettiere gli buttó le braccia al collo.
- Se domattina volete venire nei fichidindia della
Canziria potremo parlare di quell'affare, compare.
- Aspettatemi sullo stradone allo spuntar del sole, e
ci andremo insieme.
Con queste parole si scambiarono il bacio della sfida.
Turiddu strinse fra i denti l'orecchio del carrettiere, e
cosí gli fece promessa solenne di non mancare.
Gli amici avevano lasciato la salsiccia zitti zitti, e
accompagnarono Turiddu sino a casa. La gná Nunzia,
poveretta, l'aspettava sin tardi ogni sera.
- Mamma, - le disse Turiddu - vi
rammentate quando sono andato soldato, che credevate non avessi
a tornar piú? Datemi un bel bacio come allora,
perché domattina andró lontano.
Prima di giorno si prese il suo coltello a molla, che aveva
nascosto sotto il fieno, quando era andato coscritto, e si mise
in cammino pei fichidindia della Canziria.
- Oh! Gesummaria! dove andate con quella furia? -
piagnucolava Lola sgomenta, mentre suo marito stava per uscire.
- Vado qui vicino, - rispose compar Alfio
- ma per te sarebbe meglio che io non tornassi
piú.
Lola, in camicia, pregava ai piedi del letto, premendosi
sulle labbra il rosario che le aveva portato fra Bernardino dai
Luoghi Santi, e recitava tutte le avemarie che potevano
capirvi.
- Compare Alfio, - cominció Turiddu dopo
che ebbe fatto un pezzo di strada accanto al suo compagno, il
quale stava zitto, e col berretto sugli occhi, - come
é vero Iddio so che ho torto e mi lascierei ammazzare.
Ma prima di venir qui ho visto la mia vecchia che si era alzata
per vedermi partire, col pretesto di governare il pollaio,
quasi il cuore le parlasse, e quant'é vero Iddio vi
ammazzeró come un cane per non far piangere la mia
vecchierella.
- Cosí va bene, - rispose compare Alfio,
spogliandosi del farsetto - e picchieremo sodo tutt'e
due.
Entrambi erano bravi tiratori; Turiddu toccó la
prima botta, e fu a tempo a prenderla nel braccio; come la
rese, la rese buona, e tiró all'anguinaia.
- Ah! compare Turiddu! avete proprio intenzione di
ammazzarmi!
- Sí, ve l'ho detto; ora che ho visto la mia
vecchia nel pollaio, mi pare di averla sempre dinanzi agli
occhi.
- Apriteli bene, gli occhi! - gli gridó
compar Alfio - che sto per rendervi la buona misura.
Come egli stava in guardia tutto raccolto per tenersi la
sinistra sulla ferita, che gli doleva, e quasi strisciava per
terra col gomito, acchiappó rapidamente una manata di
polvere e la gettó negli occhi all'avversario.
- Ah! - urló Turiddu accecato -
son morto.
Ei cercava di salvarsi, facendo salti disperati
all'indietro; ma compar Alfio lo raggiunse con un'altra botta
nello stomaco e una terza alla gola.
- E tre! questa é per la casa che tu m'hai
adornato. Ora tua madre lascerá stare le galline.
Turiddu annaspó un pezzo di qua e di lá tra i
fichidindia e poi cadde come un masso. Il sangue gli
gorgogliava spumeggiando nella gola, e non poté
profferire nemmeno: - Ah, mamma mia!
La lupa
Era alta, magra, aveva soltanto un seno fermo e vigoroso da
bruna - e pure non era piú giovane - era
pallida come se avesse sempre addosso la malaria, e su quel
pallore due occhi grandi cosí, e delle labbra fresche e
rosse, che vi mangiavano. Al villaggio la chiamavano la Lupa
perché non era sazia giammai - di nulla. Le donne
si facevano la croce quando la vedevano passare, sola come una
cagnaccia, con quell'andare randagio e sospettoso della lupa
affamata; ella si spolpava i loro figliuoli e i loro mariti in
un batter d'occhio, con le sue labbra rosse, e se li tirava
dietro alla gonnella solamente a guardarli con quegli occhi da
satanasso, fossero stati davanti all'altare di Santa Agrippina.
Per fortuna la Lupa non veniva mai in chiesa, né a
Pasqua, né a Natale, né per ascoltar messa,
né per confessarsi. - Padre Angiolino di Santa
Maria di Gesú, un vero servo di Dio, aveva persa l'anima
per lei. Maricchia, poveretta, buona e brava ragazza, piangeva
di nascosto, perché era figlia della Lupa, e nessuno
l'avrebbe tolta in moglie, sebbene ci avesse la sua bella roba
nel cassettone, e la sua buona terra al sole , come ogni altra
ragazza del villaggio. Una volta la Lupa si innamoró di
un bel giovane che era tornato da soldato, e mieteva il fieno
con lei nelle chiuse del notaro; ma proprio quello che si dice
innamorarsi, sentirsene ardere le carni sotto al fustagno del
corpetto, e provare, fissandolo negli occhi, la sete che si ha
nelle ore calde di giugno, in fondo alla pianura. Ma lui
seguitava a mietere tranquillamente col naso sui manipoli, e le
diceva: - O che avete, gná Pina? - Nei campi
immensi, dove scoppiettava soltanto il volo dei grilli, quando
il sole batteva a piombo, la Lupa affastellava manipoli su
manipoli, e covoni su covoni, senza stancarsi mai, senza
rizzarsi un momento sulla vita, senza accostare le labbra al
fiasco, pur di stare sempre alle calcagna di Nanni, che mieteva
e mieteva, e le domandava di quando in quando:
- Che volete, gná Pina? Una sera ella glielo
disse, mentre gli uomini sonnecchiavano nell'aia, stanchi dalla
lunga giornata, ed i cani uggiolavano per la vasta campagna
nera: - Te voglio! Te che sei bello come il sole, e dolce
come il miele. Voglio te!
- Ed io invece voglio vostra figlia, che é
zitella - rispose Nanni ridendo. La Lupa si cacció
le mani nei capelli, grattandosi le tempie senza dir parola, e
se ne andó; né piú comparve nell'aia. Ma
in ottobre rivide Nanni, al tempo che cavavano l'olio,
perché egli lavorava accanto alla sua casa, e lo
scricchiolio del torchio non la faceva dormire tutta notte.
- Prendi il sacco delle olive, - disse alla
figliuola - e vieni con me. Nanni spingeva con la pala le
olive sotto la macina, e gridava 'Ohi!' alla mula perché
non si arrestasse. - La vuoi mia figlia Maricchia?
- gli domandó la gná Pina. - Cosa gli date
a vostra figlia Maricchia? - rispose Nanni.
- Essa ha la roba di suo padre, e dippiú io le
do la mia casa; a me mi basterá che mi lasciate un
cantuccio nella cucina per stendervi un po' di pagliericcio.
- Se é cosí se ne puó parlare a
Natale - disse Nanni. Nanni era tutto unto e sudicio
dell'olio e delle olive messe a fermentare, e Maricchia non lo
voleva a nessun patto; ma sua madre l'afferró pe'
capelli, davanti al focolare, e le disse co' denti stretti:
- Se non lo pigli, ti ammazzo! La Lupa era quasi
malata, e la gente andava dicendo che il diavolo quando
invecchia si fa eremita.. Non andava piú di qua e di
lá; non si metteva piú sull'uscio, con quegli
occhi da spiritata. Suo genero, quando ella glieli piantava in
faccia, quegli occhi, si metteva a ridere, e cavava fuori
l'abitino della Madonna per segnarsi. Maricchia stava in casa
ad allattare i figliuoli, e sua madre andava nei campi, a
lavorare cogli uomini, proprio come un uomo, a sarchiare, a
zappare, a governare le bestie, a potare le viti, fosse stato
greco e levante di gennaio, oppure scirocco di agosto,
allorquando i muli lasciavano cader la testa penzoloni, e gli
uomini dormivano bocconi a ridosso del muro a tramontana. In
quell'ora fra vespero e nona, in cui non ne va in volta femmina
buona, la gná Pina era la sola anima viva che si vedesse
errare per la campagna, sui sassi infuocati delle viottole, fra
le stoppie riarse dei campi immensi, che si perdevano nell'afa,
lontan lontano, verso l'Etna nebbioso, dove il cielo si
aggravava sull'orizzonte.
- Svegliati! - disse la Lupa a Nanni che dormiva
nel fosso, accanto alla siepe polverosa, col capo fra le
braccia. - Svegliati, che ti ho portato il vino per
rinfrescarti la gola. Nanni spalancó gli occhi
imbambolati, tra veglia e sonno, trovandosela dinanzi ritta,
pallida, col petto prepotente, e gli occhi neri come il
carbone, e stese brancolando le mani.
- No! non ne va in volta femmina buona nell'ora fra
vespero e nona! - singhiozzava Nanni, ricacciando la
faccia contro l'erba secca del fossato, in fondo in fondo,
colle unghie nei capelli. - Andatevene! andatevene! non
ci venite piú nell'aia! Ella se ne andava infatti, la
Lupa, riannodando le trecce superbe, guardando fisso dinanzi ai
suoi passi nelle stoppie calde, cogli occhi neri come il
carbone. Ma nell'aia ci tornó delle altre volte, e Nanni
non le disse nulla. Quando tardava a venire anzi, nell'ora fra
vespero e nona, egli andava ad aspettarla in cima alla viottola
bianca e deserta, col sudore sulla fronte;e dopo si cacciava le
mani nei capelli, e le ripeteva ogni volta:
- Andatevene! andatevene! Non ci tornate piú
nell'aia! Maricchia piangeva notte e giorno, e alla madre le
piantava in faccia gli occhi ardenti di lagrime e di gelosia,
come una lupacchiotta anch'essa, allorché la vedeva
tornare da' campi pallida e muta ogni volta.
- Scellerata! - le diceva. - Mamma
scellerata!
- Taci!
- Ladra! ladra!
- Taci!
- Andró dal brigadiere, andró!
- Vacci! E ci andó davvero, coi figli in collo,
senza temere di nulla, e senza versare una lagrima, come una
pazza, perché adesso l'amava anche lei quel marito che
le avevano dato per forza, unto e sudicio delle olive messe a
fermentare. Il brigadiere fece chiamare Nanni; lo
minacció sin della galera e della forca. Nanni si diede
a singhiozzare ed a strapparsi i capelli; non negó
nulla, non tentó di scolparsi.
la tentazione! - diceva - é la tentazione dell'inferno!
Si buttó ai piedi del brigadiere supplicandolo di mandarlo in galera.
- Per caritá, signor brigadiere, levatemi da
questo inferno! fatemi ammazzare, mandatemi in prigione; non me
la lasciate veder piú, mai! mai!
- No! - rispose invece la Lupa al brigadiere
- Io mi son riserbato un cantuccio della cucina per
dormirvi, quando gli ho data la mia casa in dote. La casa
é mia. Non voglio andarmene. Poco dopo, Nanni s'ebbe
nel petto un calcio dal mulo, e fu per morire; ma il parroco
ricusó di portargli il Signore se la Lupa non usciva di
casa. La Lupa se ne andó, e suo genero allora si
poté preparare ad andarsene anche lui da buon cristiano;
so confessó e comunicó con tali segni di
pentimento e di contrizione che tutti i vicini e i curiosi
piangevano davanti al letto del moribondo. E meglio sarebbe
stato per lui che fosse morto in quel giorno, prima che il
diavolo tornasse a tentarlo e a ficcarglisi nell'anima e nel
corpo quando fu guarito.
- Lasciatemi stare! - diceva alla Lupa -
per caritá, lasciatemi in pace! Io ho visto la morte
cogli occhi! La povera Maricchia non fa che disperarsi. Ora
tutto il paese lo sa! Quando non vi vedo é meglio per
voi e per me ... Ed avrebbe voluto strapparsi gli occhi per non
vedere quelli della Lupa, che quando gli si ficcavano ne' suoi
gli facevano perdere l'anima e il corpo. Non sapeva piú
che fare per svincolarsi dall'incantesimo. Pagó delle
messe alle anime del Purgatorio, e andó a chiedere aiuto
al parroco e al brigadiere. A Pasqua andó a
confessarsi, e fece pubblicamente sei palmi di lingua a
strasciconi sui ciottoli del sacrato innanzi alla chiesa, in
penitenza - e poi, come la Lupa tornava a tentarlo:
- Sentite! - le disse - non ci venite
piú nell'aia, perché se tornate a cercarmi,
com'é vero Iddio, vi ammazzo!
- Ammazzami, - rispose la Lupa - ché
non me ne importa; ma senza di te non voglio starci. Ei come la
scorse da lontano, in mezzo a' seminati verdi, lasció di
zappare la vigna, e andó a staccare la scure dall'olmo.
La Lupa lo vide venire, pallido e stralunato, colla scure che
luccicava al sole, e non si arretró di un sol passo, non
chinó gli occhi, seguitó ad andargli incontro,
con le mani piene di manipoli di papaveri rossi, e
mangiandoselo con gli occhi neri. - Ah! malanno all'anima
vostra! - balbettó Nanni.
A Salvatore Farina.
Caro Farina, eccoti non un racconto, ma
l'abbozzo di un racconto. Esso almeno avrá il merito di
essere brevissimo, e di esser storico - un documento
umano, come dicono oggi - interessante forse per te, e per
tutti coloro che studiano nel gran libro del cuore. Io te lo
ripeteró cosí come l'ho raccolto pei viottoli dei
campi, press'a poco colle medesime parole semplici e
pittoresche della narrazione popolare, e tu veramente
preferirai di trovarti faccia a faccia col fatto nudo e
schietto, senza stare a cercarlo fra le linee del libro,
attraverso la lente dello scrittore. Il semplice fatto umano
fará pensare sempre; avrá sempre l'efficacia
dell'esser stato, delle lagrime vere, delle febbri e delle
sensazioni che sono passate per la carne; il misterioso
processo per cui le passioni si annodano , si intrecciano,
maturano, si svolgono nel loro cammino sotteraneo, nei loro
andirivieni che spesso sembrano contradditorí,
costituirá per lungo tempo ancora la possente attrattiva
di quel fenomeno psicologico che forma l'argomento di un
racconto, e che l'analisi moderna si studia di seguire con
scrupolo scientifico. Di questo che ti narro oggi, ti
diró soltanto il punto di partenza e quello d'arrivo, e
per te basterá, - e un giorno forse basterá
per tutti.
Noi rifacciamo il processo artistico al quale dobbiamo
tanti monumenti gloriosi, con metodo diverso, piú
minuzioso e piú intimo. Sacrifichiamo volentieri
l'effetto della catastrofe, allo sviluppo logico, necessario
delle passioni e dei fatti verso la catastrofe resa meno
impreveduta, meno drammatica forse, ma non meno fatale. Siamo
piú modesti, se non piú umili; ma la
dimostrazione di cotesto legame oscuro tra cause ed effetti non
sará certo meno utile all'arte dell'avvenire. Si
arriverá mai a tal perfezionamento nello studio delle
passioni, che diventerá inutile il proseguire in cotesto
studio dell'uomo interiore? La scienza del cuore umano, che
sará il frutto della nuova arte, svilupperá
talmente e cosí generalmente tutte le virtú
dell'immaginazione, che nell'avvenire i soli romanzi che si
scriveranno saranno i fatti diversi?
Quando nel romanzo l'affinitá e la coesione di ogni
sua parte sará cosí completa, che il processo
della creazione rimarrá un mistero, come lo svolgersi
delle passioni umane, e l'armonia delle sue forme sará
cosí perfetta, la sinceritá della sua
realtá cosí evidente, il suo modo e la sua
ragione di essere cosí necessarie, che la mano
dell'artista rimarrá assolutamente invisibile, allora
avrá l'impronta dell'avvenimento reale, l'opera d'arte
sembrerá essersi fatta da sé, aver maturato ed
esser sorta spontanea come un fatto naturale, senza serbare
alcun punto di contatto col suo autore, alcuna macchia del
peccato d'origine.
L'amante di gramigna
Parecchi anni or sono, laggiú lungo il Simeto,
davano la caccia a un brigante, certo Gramigna, se non erro, un
nome maledetto come l'erba che lo porta, il quale da un capo
all'altro della provincia s'era lasciato dietro il terrore
della sua fama. Carabinieri, soldati, e militi a cavallo, lo
inseguivano da due mesi, senza esser riesciti a mettergli le
unghie addosso: era solo, ma valeva per dieci, e la mala
pianta minacciava di moltiplicarsi. Per giunta si
approssimava il tempo della messe, tutta la raccolta
dell'annata in man di Dio, ché i proprietarii non
s'arrischiavano a uscir dal paese per timor di Granmigna;
sicché le lagnanze erano generali. Il prefetto fece
chiamare tutti quei signori della questura, dei carabinieri, e
dei compagni d'armi, e subito in moto pattuglie, squadriglie,
vedette per ogni fossato, e dietro ogni muricciolo: se lo
cacciavano dinanzi come una mala bestia per tutta una
provincia, di giorno, di notte, a piedi, a cavallo, col
telegrafo. Gramigna sgusciava loro di mano, o rispondeva a
schioppettate, se gli camminavano un po' troppo sulle calcagna.
Nelle campagne, nei villaggi, per le fattorie, sotto le
frasche delle osterie, nei luoghi di ritrovo, non si parlava
d'altro che di lui, di Gramigna, di quella caccia accanita, di
quella fuga disperata. I cavalli dei carabinieri cascavano
stanchi morti; i compagni d'armi si buttavano rifiniti per
terra, in tutte le stalle; le pattuglie dormivano all'impiedi;
egli solo, Gramigna, non era stanco mai, non dormiva mai,
combatteva sempre, s'arrampicava sui precipizi, strisciava fra
le messi, correva carponi nel folto dei fichidindia,
sgattajolava come un lupo nel letto asciutto dei torrenti. Per
duecento miglia all'intorno, correva la leggenda delle sue
gesta, del suo coraggio, della sua forza, di quella lotta
disperata, lui solo contro mille, stanco, sffamato, arso dalla
sete, nella pianura immensa, arsa, sotto il sole di giugno.
Peppa, una delle piú belle ragazze di Licodia,
doveva sposare in quel tempo compare Finu 'candela di sego' che
aveva terre al sole e una mula baia in stalla, ed era un
giovanotto grande e bello come il sole, che portava lo
stendardo di Santa Margherita come fosse un pilastro, senza
piegare le reni.
La madre di Peppa piangeva dalla contentezza per la gran
fortuna toccata alla figliuola, e passava il tempo a voltare e
rivoltare nel baule il corredo della sposa, 'tutto di roba
bianca a quattro' come quella di una regina, e orecchini che le
arrivavano alle spalle, e anelli d'oro per le dieci dita delle
mani: dell'oro ne aveva quanto ne poteva avere Santa
Margherita, e dovevano sposarsi giusto per Santa Margherita,
che cadeva in giugno, dopo la mietitura del fieno. 'Candela di
sego' nel tornare ogni sera dalla campagna, lasciava la mula
all'uscio della Peppa, e veniva a dirle che i seminati erano un
incanto, se Gramigna non vi appiccava il fuoco, e il graticcio
di contro al letto non sarebbe bastato a contenere tutto il
grano della raccolta, che gli pareva mill'anni di condursi la
sposa in casa, in groppa alla mula bianca. Ma Peppa un bel
giorno gli disse:
- La vostra mula lasciatela stare, perché non
voglio maritarmi. Figurati il putiferio! La vecchia si
strappava i capelli, 'Candela di sego' rimasto a bocca aperta.
Che é, che non é Peppa s'era scaldata la testa
per Gramigna, senza conoscerlo neppure. Quello sí,
ch'era un uomo!
- Che ne sai? - Dove l'hai visto? - Nulla.
Peppa non rispondeva neppure, colla testa bassa, la faccia
dura, senza pietá per la mamma che faceva come una
pazza, coi capelli grigi al vento, e pareva una strega.
- Ah! quel demonio é venuto sin qui a stregarmi
la mia figliuola!
Le comari che avevano invidiato a Peppa il seminato
prosperoso, la mula baia, e il bel giovanotto che portava lo
stendardo di Santa Margherita senza piegar le reni, andavano
dicendo ogni sorta di brutte storie, che Gramigna veniva a
trovare la ragazza di notte in cucina, e che glielo avevano
visto nascosto sotto il letto. La povera madre teneva accesa
una lampada alle anime del purgatorio, e persino il curato era
andato in casa di Peppa, a toccarle il cuore colla stola, onde
scacciare quel diavolo di Gramigna che ne aveva preso possesso.
Peró ella seguitava a dire che non lo conosceva neanche
di vista quel cristiano; ma invece pensava sempre a lui, lo
vedeva in sogno , la notte, e alla mattina si levava colle
labbra arse assetata anch'essa come lui. Allora la vecchia la
chiuse in casa, perché non sentisse piú parlare
di Gramigna; e tappó tutte le fessure dell'uscio con
immagini di santi. Peppa ascoltava quello che dicevano nella
strada, dietro le immagini benedette, e si faceva pallida e
rossa, come se il diavolo le soffiasse tutto l'inferno nella
faccia. Finalmente si sentí che avevano scovato Gramigna
nei fichidindia di Palagonia. - Ha fatto due ore di
fuoco! - dicevano - c'é un carabiniere morto, e
piú di tre compagni d'armi feriti. Ma gli hanno tirato
addosso tal gragnuola di fucilate che stavolta hanno trovato un
lago di sangue dove egli era stato. Una notte Peppa si fece la
croce dinanzi al capezzale della vecchia e fuggí dalla
finestra. Gramigna era nei fichidindia di Palagonia - non
avevano potuto scovarlo in quel forteto da conigli, lacero,
insanguinato, pallido per due giorni di fame, arso dalla
febbre, e colla carabina spianata. Come la vide venire,
risoluta, in mezzo alle macchie fitte, nel fosco chiarore
dell'alba, ci pensó un momento, se dovesse lasciar
partire il colpo.
- Che vuoi? - le chiese - Che vieni a far
qui? Ella non rispose, guardandolo fisso.
- Vattene! - diss'egli - vattene,
finché t'aiuta Cristo!
- Adesso non posso piú tornare a casa; -
rispose lei - la strada é tutta piena di soldati.
- Cosa m'importa? Vattene! E la prese di mira colla
carabina. Come essa non si muoveva, Gramigna, sbalordito, le
andó coi pugni addosso:
- Dunque? ... Sei pazza? ... O sei qualche spia?
- No, - diss'ella - no!
- Bene, va a prendermi un fiasco d'acqua, laggiú
nel torrente, quand'é cosí. Peppa andó
senza dir nulla, e quando Gramigna udí le fucilate si
mise a sghignazzare, e disse fra sé:
- Queste erano per me. Ma poco dopo vide ritornare la
ragazza col fiasco in mano, lacera e insanguinata. Egli le
si buttó addosso, assetato e poich'ebbe bevuto da
mancargli il fiato, le disse infine:
- Vuoi venire con me? Sí, accennó ella
col capo avidamente, sí. E lo seguí per valli e
monti, affamata, seminuda, correndo spesso a cercargli un
fiasco d'acqua o un tozzo di pane a rischio della vita. Se
tornava colle mani vuote, in mezzo alle fucilate, il suo
amante, divorato dalla fame e dalla sete, la batteva. Una notte
c'era la luna, e si udivano latrare i cani, lontano, nella
pianura. Gramigna balzó in piedi a un tratto, e
le disse:
- Tu resta qui, o t'ammazzo com'é vero Dio! Lei
addossata alla rupe, in fondo al burrone, lui invece a correre
tra i fichidindia. Peró gli altri, piú furbi,
gli venivano incontro giusto da quella parte.
- Ferma! ferma! E le schioppettate fioccarono. Peppa.
che tremava solo per lui, se lo vide tornare ferito, che si
strascinava appena, e si buttava carponi per ricaricare la
carabina.
- finita! - disse lui. - Ora mi prendono
- e aveva la schiuma alla bocca, gli occhi lucenti come
quelli del lupo. Appena cadde sui rami secchi come un fascio di
legna, i compagni d'armi gli furono addosso tutti in una volta.
Il giorno dopo lo strascinarono per le vie del villaggio, su di
un carro, tutto lacero e sanguinoso. La gente gli si accalcava
intorno per vederlo; e la sua amante, anche lei, ammanettata,
come una ladra, lei che ci aveva dell'oro quanto Santa
Margherita! La povera madre di Peppa dovette vendere 'tutta la
roba bianca' del corredo, e gli orecchini d'oro, e gli anelli
per le dieci dita , onde pagare gli avvocati di sua figlia , e
tirarsela di nuovo in casa, povera, malata, svergognata, e col
figlio di Gramigna in collo. In paese nessuno la vide
piú mai. Stava rincantucciata nella cucina come una
bestia feroce e ne uscí soltanto allorché la sua
vecchia fu morta di stenti, e si dovette vendere la casa.
Allora, di notte, se ne andó via dal paese, lasciando il
figliuolo ai trovatelli, senza voltarsi indietro neppure, e se
ne venne alla cittá dove le avevano detto ch'era in
carcere Gramigna. Gironzava intorno a quel gran fabbricato
tetro, guardando le inferriate, cercando dove potesse esser
lui, cogli sbirri alle calcagna, insultata e scacciata ad ogni
passo. Finalmente seppe che il suo amante non era piú
lí, l'avevano condotto via, di lá del mare,
ammanettato e colla sporta al collo. Che poteva fare? Rimase
dov'era, a buscarsi il pane rendendo qualche seviizio ai
soldati, ai carcerieri, come facesse parte ella stessa di quel
gran fabbricato tetro e silenzioso. Verso i carabinieri poi,
che le avevano preso Gramigna nel folto dei fichidindia,
sentiva una specie di tenerezza rispettosa, come l'ammirazione
bruta della forza, ed era sempre per la caserma, spazzando i
cameroni e lustrando gli stivali, tanto che la chiamavano 'lo
strofinacciolo della caserma'. Soltanto quando partivano per
qualche spedizione rischiosa, e li vedeva caricare le armi,
diventava pallida e pensava a Gramigna.
Guerra di santi
Tutt'a un tratto, mentre San Rocco se ne andava
tranquillamente per la sua strada, sotto il baldacchino, coi
cani al guinzaglio, un gran numero di ceri accesi tutt'intorno,
e la banda, la processione, la calca dei devoti, accadde un
parapiglia, un fuggi fuggi, un casa del diavolo: preti che
scappavano colle sottane per aria, trombe e clarinetti sulla
faccia, donne che strillavano, il sangue a rigagnoli, e le
legnate che piovevano come pere fradicie fin sotto il naso di
San Rocco benedetto. Accorsero il pretore, il sindaco, i
carabinieri; le ossa rotte furono portate all'ospedale, i
piú riottosi andarono a dormire in prigione, il santo
tornó in chiesa di corsa piú che a passo di
processione, e la festa finí come le commedie di
Pulcinella. Tutto ció per l'invidia di que' del
quartiere di San Pasquale, perché quell'anno i devoti di
San Rocco avevano speso gli occhi della testa per far le cose
in grande; era venuta la banda dalla cittá, si erano
sparati piú di duemila mortaretti, e c'era persino uno
stendardo nuovo, tutto ricamato d'oro, che pesava piú
d'un quintale, dicevano, e in mezzo alla folla sembrava una
'spuma d'oro' addirittura. Tutto ció urtava
maledettamente i nervi ai devoti di San Pasquale, sicché
uno di loro alla fine smarrí la pazienza, e si diede a
urlare, pallido dalla bile: - Viva San Pasquale! -
Allora s'erano messe le legnate. Certo andare a dire 'viva San
Pasquale sul mostaccio di San Rocco in persona é una
provocazione bella e buona; é come venirvi a sputare in
casa, o come uno che si diverta a dar dei pizzicotti alla donna
che avete sotto il braccio. In tal caso non c'é
piú né cristi né diavoli, e si mette sotto
i piedi quel po' di rispetto che si ha anche per gli altri
santi, che infine fra di loro son tutt'una cosa. Se si
é in chiesa, vanno in aria le panche; nelle processioni
piovono pezzi di torcetti come pipistrelli, e a tavola volano
le scodelle.
- Santo diavolone! - urlava compare Nino, tutto
pesto e malconcio. - Voglio un po' vedere chi gli basta
l'anima di gridare ancora 'viva San Pasquale!'.
- Io! - rispose furibondo Turi il 'conciapelli'
il quale doveva essergli cognato, ed era fuori di sé per
un pugno acchiappato nella mischia, che lo aveva mezzo
accecato. - Viva San Pasquale sino alla morte!
- Per l'amor di Dio! per l'amor di Dio! -
strillava sua sorella Saridda, cacciandosi tra il fratello ed
il fidanzato, ché tutti e tre erano andati a spasso
d'amore e d'accordo sino a quel momento. Compare Nino, il
fidanzato, vociava per ischerno:
- Viva i miei stivali! viva san stivale!
- Te'! - urló Turi colla spuma alla bocca,
e l'occhio gonfio e livido al pari d'un petronciano. -
Te' per San Rocco, tu dei stivali! Prendi! Cosí si
scambiarono dei pugni che avrebbero accoppato un bue, sino a
quando gli amici riuscirono a separarli, a furia di busse e di
pedate. Saridda scaldatasi anche lei, strillava 'viva San
Pasquale', che per poco non si presero a ceffoni collo sposo,
come fossero giá stati marito e moglie. In tali
occasioni si accapigliano i genitori coi ficliuoli, e le mogli
si separano dai mariti, se per disgrazia una del quartiere di
San Pasquale ha sposato un di San Rocco.
- Non voglio sentirne parlare piú di quel
cristiano! - sbraitava Saridda, coi pugni sui fianchi, alle
vicine che le domandavano come era andato all'aria il
matrimonio. - Neanche se me lo danno vestito d'oro e
d'argento, sentite!
- Per conto mio Saridda puó far la muffa!
- diceva dal canto suo compare Nino, mentre gli lavavano
all'osteria il viso tutto sporco di sangue. - Una manica
di pezzenti e di poltroni, in quel quartiere di conciapelli!
Quando m'é saltato in testa d'andare a cercarmi
colá l'innamorata dovevo essere ubbriaco.
- Giacch'é cosí! - aveva conchiuso
il sindaco - e non si puó portare un santo in
piazza senza legnate, che é una vera porcheria, non
voglio piú feste, né quarant'ore! e se mi mettono
fuori un moccolo, che é un moccolo! li caccio tutti in
prigione. La faccenda poi s'era fatta grossa, perché il
vescovo della diocesi aveva accordato il privilegio di portar
la mozzetta ai canonici di San Pasquale, e quelli di San Rocco,
che avevano i preti senza mozzetta, erano andati fino a Roma, a
fare il diavolo ai piedi del Santo Padre, coi documenti in
mano, su carta bollata e ogni cosa; ma tutto era stato inutile,
giacché i loro avversari del quartiere basso, che ognuno
se li rammentava senza scarpe ai piedi, s'erano arricchiti come
porci, colla nuova industria della concia delle pelli, e a
questo mondo si sa che la giustizia si compra e vende come
l'anima di Giuda. A San Pasquale aspettavano il delegato di
monsignore, il quale era un uomo di proposito, che ci aveva due
fibbie d'argento di mezza libra l'una alle scarpe, chi l'aveva
visto, e veniva a portare la mozzetta ai canonici;
perció avevano scritturato anche loro la banda, per
andare ad incontrare il delegato di monsignore tre miglia fuori
del paese, e si diceva che la sera ci sarebbero stati i fuochi
in piazza, con tanto di 'Viva San Pasquale' a lettere di
scatola. Gli abitanti del quartiere alto erano quindi in gran
fermento, e alcuni, piú eccitati, mondavano certi
randelli di pero e di ciriegio grossi come stanghe, e
borbottavano:
- Se ci dev'essere la musica, si ha da portar la
battuta! Il delegato del vescovo correva un gran pericolo di
uscirne colle ossa rotte, dalla sua entrata trionfale. Ma il
reverendo, furbo, lasció la banda ad aspettarlo fuor del
paese, e a piedi, per le scorciatoie, se ne venne pian piano
alla casa del parroco, dove fece riunire i caporioni dei due
partiti. Come quei galantuomini si trovarono faccia a faccia,
dopo tanto tempo che litigavano, cominciarono a guardarsi nel
bianco degli occhi, quasi sentissero una gran voglia di
strapparseli a vicenda, e ci volle tutta l'autoritá del
reverendo, il quale s'era messo per la circostanza il
ferraiuolo di panno nuovo, per far servire i gelati e gli altri
rinfreschi senza inconvenienti.
- Cosí va bene! - approvava il sindaco col
naso nel bicchiere - quando mi volete per la pace, mi ci
trovate sempre. Il delegato disse infatti ch'egli era venuto
per la conciliazione, col ramoscello d'ulivo in bocca, come la
colomba di Noé, e facendo il fervorino andava
distribuendo sorrisi e strette di mano, e andava dicendo:
- Loro signori favoriranno in sagrestia, a prendere la
cioccolata, il dí della festa.
- Lasciamo stare la festa, - disse il
vice-pretore - se no nasceranno degli altri guai.
- I guai nasceranno se si fanno di queste prepotenze,
che uno non é piú padrone di spassarsela come
vuole, spendendo i suoi denari! - esclamó Bruno il
carradore.
- Io me ne lavo le mani. Gli ordini del governo sono
precisi. Se fate la festa mando a chiamare i carabinieri. Io
voglio l'ordine.
- Dell'ordine rispondo io - sentenzió il
sindaco, picchiando in terra coll'ombrello e girando lo sguardo
intorno.
- Bravo! come se non si sapesse che chi vi tira i
mantici in Consiglio é vostro cognato Bruno! -
ripicchió il vice-pretore.
- E voi fate l'opposizione per la picca di quella
contravvenzione del bucato che non potete mandar giú!
- Signori miei! signori miei! - andava
raccomandando il delegato. - Cosí non facciamo
nulla.
- Faremo la rivoluzione, faremo! - urlava Bruno
colle mani in aria. Per fortuna, il parroco aveva messo in
salvo, lesto lesto, le chicchere i i bicchieri, e il sagrestano
era corso a rompicollo a licenziare la banda, che, saputo
l'arrivo del delegato, accorreva a dargli il benvenuto,
soffiando nei corni e nei tromboni.
- Cosí non si fa nulla! - borbottava il
delegato; e gli seccava pure che le messi fossero giá
mature di lá delle sue parti, mentre ei se ne stava a
perdere il suo tempo con compare Bruno e col vice-pretore, che
volevano mangiarsi l'anima.
- Cos'é questa storia della contravvenzione pel
bucato?
- Le solite prepotenze. Ora non si puó
sciorinare un fazzoletto da naso alla finestra, che subito vi
chiappano la multa. La moglie del vice-pretore, fidandosi che
suo marito era in carica, - sinora un po' di riguardo
c'era sempre stato per le autoritá, - soleva
mettere ad asciugare sul terrazzino tutto il bucato della
settimana, si sa ... quel po' di grazia di Dio! ... Ma adesso,
colla nuova legge, é peccato mortale, e son proibiti
perfino i cani e le galline, e gli altri animali, con rispetto,
che fino ad ora facevano la polizia delle strade; alle prime
pioggie, se Dio vuole, l'avremo sino al mostaccio, il
sudiciume. Il delegato, per conciliare gli animi, stava
inchiodato nel confessionario come una civetta, dalla mattina
alla sera, e tutte le donne volevano essere confessate da lui;
ci aveva l'assoluzione plenaria per ogni sorta di peccati,
quasi fosse stata la persona stessa di monsignore.
- Padre! - gli diceva Saridda col naso alla
graticola del confessionario - Compare Nino ogni domenica
mi fa far peccati in chiesa.
- In che modo, figliuola mia?
- Quel cristiano doveva esser mio marito, prima che vi
fossero queste chiacchiere in paese; ma ora che il matrimonio
é rotto, si pianta vicino all'altar maggiore, per
guardarmi, e ridere coi suoi amici, tutto il tempo della messa.
E come il reverendo cercava di toccare il cuore a compare Nino:
- lei piuttosto che mi volta le spalle, quando mi
vede, quasi fossi uno scomunicato - rispondeva il
contadino. Egli invece, se la gná Saridda passava dalla
piazza la domenica, affettava di esser tutt'uno col brigadiere,
o con qualche altro pezzo grosso, e non si accorgeva nemmeno di
lei. Saridda era occupatissima a preparare lampioncini di carta
colorata, e glieli schierava sul naso, lungo il davanzale, col
pretesto di metterli ad asciugare. Una volta che si trovarono
insieme in un battesimo, non si salutarono nemmeno, come se non
si fossero mai visti, e anzi Saridda fece la civetta col
compare che aveva battezzata la bambina.
- Compare da strapazzo! - sogghignava Nino
- Compare di bambina! Quando nasce una femmina si rompono
persino i travicelli del tetto. E Saridda, fingendo di parlare
colla puerpera:
- Tutto il male non viene per nuocere. Alle volte
quando vi pare d'aver perso un tesoro, dovete ringraziar Dio e
San Pasquale! ché prima di conoscere bene una persona
bisogna mangiare sette salme di sale.
- Giá, le disgrazie bisogna pigliarle come
vengono, e il peggio é guastarsi il sangue per cose che
non ne valgono la pena. Morto un papa, se ne fa un altro. In
piazza suonava il tamburo, quello della meta.
- Il sindaco dice che vi sará la festa -
sussurravano nella folla.
- Litigheró sino alla consumazione dei secoli!
Mi ridurró povero e in camicia come il Santo Giobbe, ma
quelle cinque lire di multa non le pagheró, dovessi
lasciarlo nel testamento!
- Sangue d'un cane! che festa vogliono fare se
quest'anno morremo tutti di fame? - esclamava Nino. Sin
dal mese di marzo non pioveva una goccia d'acqua, e i seminati,
gialli, che scoppiettavano come l'esca 'morivano di sete'.
Bruno il carradore diceva invece che appena San Pasquale esciva
in processione pioveva di certo. Ma che gliene importava della
pioggia a lui, se faceva il carradore, e a tutti gli altri
conciapelli del suo partito? ... Infatti portarono San Pasquale
in processione a levante e a ponente, e l'affacciarono sul
poggio, a benedir la campagna, in una giornata afosa di maggio,
tutta nuvoli - una di quelle giornate in cui i contadini
si strappano i capelli dinanzi ai campi 'bruciati', e le spighe
chinano il capo proprio come se morissero.
- San Pasquale maledetto! - gridava Nino sputando
in aria, e correndo come un pazzo pel seminato. - M'avete
rovinato, San Pasquale ladro! Non mi avete lasciato altro che
la falce per tagliarmi il collo! Nel quartiere alto era una
desolazione: una di quelle annate lunghe, in cui la fame
comincia a giugno, e le donne stanno sugli usci, spettinate e
senza far nulla, coll'occhio fisso. La gná Saridda,
all'udire che si vendeva in piazza la mula di compare Nino,
onde pagare il fitto della terra che non aveva dato nulla, si
sentí sbollire la collera in un attimo, e mandó
in fretta e in furia suo fratello Turi, con quei soldi che
avevano da parte, per aiutarlo. Nino era in un canto della
piazza, cogli occhi astratti e le mani in tasca, mentre gli
vendevano la mula, tutta in fronzoli e colla cavezza nuova.
- Non voglio nulla - ei rispose torvo. - Le
braccia mi restano ancora, grazie a Dio! Bel santo, quel San
Pasquale, eh! Turi gli voltó le spalle per non finirla
brutta, e se ne andó. Ma la veritá era che gli
animi si trovavano esasperati, ora che San Pasquale l'avevano
portato in processione a levante e a ponente con quel bel
risultato. Il peggio era che molti del quartiere di San Rocco
si erano lasciati indurre ad andare colla processione anche
loro, picchiandosi come asini, e colla corona di spine in capo,
per amor del seminato. Ora poi si sfogavano in improperi,
tanto che il delegato di monsignore aveva dovuto battersela a
piedi e senza banda, com'era venuto. Il vice-pretore, per
prendersi una rivincita sul carradore, telegrafava che gli
animi erano eccitati, e l'ordine pubblico compromesso;
sicché un bel giorno si udí la notizia che nella
notte erano arrivati i compagni d'arme e ognuno poteva andare a
vederli nello stallatico.
- Son venuti pel colera - dicevano peró
degli altri. - Laggiú nella cittá la gente muore
come le mosche. Lo speziale mise il catenaccio alla bottega, e
il dottore scappó il primo di tutti perché non
l'accoppassero.
- Non sará nulla, - dicevano quei pochi
rimasti in paese, che non erano potuti fuggire qua e lá
per la campagna.
- San Rocco benedetto lo guarderá il suo paese,
e il primo che va in giro di notte gli faremo la pelle. E anche
quelli del quartiere basso erano corsi a piedi scalzi nella
chiesa di San Rocco. Peró di lí a poco i
colerosi cominciarono a spesseggiare come i goccioloni grossi
che annunziano il temporale - e di questo dicevasi ch'era
un maiale, e aveva voluto morire per fare una scorpacciata di
fichidindia - e di quell'altro che era tornato da
campagna a notte fatta. Insomma il colera era avvenuto bello e
buono, malgrado la guardia, e alla barba di San Rocco,
nonostante che una vecchia in odore di santitá avesse
sognato che San Rocco in persona le diceva:
- Del colera non abbiate paura, che ci penso io, e non
sono come quel disutilaccio di San Pasquale. Nino e Turi non si
erano piú visti dopo l'affare della mula; ma appena il
contadino intese dire che fratello e sorella erano malati tutti
e due, corse alla loro casa, e trovó Saridda nera e
contraffatta, in fondo alla stanzuccia, accanto a suo fratello
il quale stava meglio, lui, ma si strappava i capelli e non
sapeva piú che fare.
- Ah! San Rocco ladro! - si mise a gemere Nino -
Questa non me l'aspettavo! O gná Saridda, che non mi
conoscete piú? Nino, quello di una volta? La gná
Saridda lo guardava con certi occhi infossati che ci voleva la
lanterna a trovarli, e Nino ci aveva due fontane ai suoi occhi.
- Ah, San Rocco! - diceva lui - questo tiro
é piú birbone di quello che ci ha fatto San
Pasquale! Peró la Saridda guarí, e mentre stava
sull'uscio, col capo avvolto nel fazzoletto, gialla come la
cera vergine, gli andava dicendo:
- San Rocco mi ha fatto il miracolo, e dovete venirci
anche voi, a portargli la candela per la sua festa. Nino, col
cuore gonfio, diceva di sí col capo; ma intanto aveva
preso il male anche lui, e stette per morire. Saridda allora
si graffiava il viso, e diceva che voleva morire con lui, e si
sarebbe tagliati i capelli e glieli avrebbe messi nel
cataletto, ché nessuno l'avrebbe piú vista in
faccia finché era viva.
- No! no! - rispondeva Nino col viso disfatto
- I capelli torneranno a crescere; ma chi non ti
vedrá piú saró io, che saró morto.
- Bel miracolo che ti ha fatto San Rocco ! - gli
diceva Turi per consolarlo. E tutti e due, convalescenti,
mentre si scaldavano al sole, colle spalle al muro e il viso
lungo, si gettavano in viso l'un l'altro San Rocco e San
Pasquale. Una volta passó Bruno il carradore, che
tornava di fuori a colera finito, e disse:
- Vogliamo fare una gran festa, per ringraziare San
Pasquale di averci salvati tutti quanti siamo. D'ora innanzi
non ci saranno piú arruffapopoli, né oppositori,
ora che é morto quel vice-pretore che ha lasciato la
lite nel testamento.
- Sí, faremo la festa per quelli che son morti!
- sogghignó Nino.
- E tu che sei vivo per San Rocco forse?
- La volete finire, - saltó su Saridda
- che poi ci vorrá un altro colera, per far la
pace!
Pentolaccia
Adesso viene la volta di Pentolaccia ch'é un
bell'originale anche lui, e ci fa la sua figura fra tante
bestie che sono alla fiera, e ognuno passando gli dice la sua.
Lui quel nomaccio se lo meritava proprio, ché aveva la
pentola piena tutti i giorni, prima Dio e sua moglie, e
mangiava e beveva alla barca di compare don Liborio, meglio di
un re di corona. Uno che non abbia mai avuto il viziaccio della
gelosia, e ha chinato sempre il capo in santa pace, che Santo
Isidoro ce ne scampi e liberi, se gli salta poi il ghiribizzo
di fare il matto, la galera gli sta bene. Aveva voluto sposare
la Venera per forza, sebbene non ci avesse né re
né regno, e anche lui dovesse far capitale sulle sue
braccia per buscarsi il pane. Inutile sua madre, poveretta,
gli dicesse: - Lascia star la Venera, che non fa per te;
porta la mantellina a mezza testa, e fa vedere il piede quando
va per la strada. - I vecchi ne sanno piú di noi,
e bisogna ascoltarli, pel nostro meglio. Ma lui ci aveva sempre
pel capo quella scarpetta e quegli occhi ladri che cercavano il
marito fuori della mantellina: perció se la prese senza
volere udir altro, e la madre uscí di casa, dopo
trent'anni che c'era stata, perché suocera e nuora
insieme ci stanno proprio come cani e gatti. La nuora, con
quel suo bocchino melato, tanto disse e tanto fece che la
povera vecchia brontolona dovette lasciarle il campo libero, e
andarsene a morire in un tugurio; fra marito e moglie erano
anche liti e questioni, ogni volta che doveva pagarsi la mesata
di quel tugurio. Quando infine la povera vecchia finí
di penare, e lui corse al sentire che le avevano portato il
viatico, non poté riceverne la benedizione, né
cavare l'ultima parola di bocca alla moribonda, la quale aveva
giá le labbra incollate dalla morte, e il viso disfatto,
nell'angolo della casuccia dove cominciava a farsi scuro, e
aveva vivi solamente gli occhi, coi quali pareva che volesse
dirgli tante cose. - Eh? ... Eh? ... Chi non rispetta i
genitori fa il suo malanno e la brutta fine. La povera vecchia
morí col rammarico della mala riuscita che aveva fatto
la moglie di suo figlio; e Dio le aveva accordato la grazia di
andarsene da questo mondo, portandosi al mondo di lá
tutto quello che ci aveva nello stomaco contro la nuora, che
sapeva come gli avrebbe fatto piangere il cuore, al figliuolo.
Appena Venera era rimasta padrona della casa, colla briglia sul
collo, ne aveva fatte tante e poi tante, che la gente ormai non
chiamava altrimenti suo marito che con quel nomaccio, e quando
arrivava a sentirlo anche lui, e si avventurava a lagnarsene
colla moglie - Tu che ci credi? - gli diceva lei. E
basta. Lui allora contento come una pasqua. Era fatto
cosí, poveretto, e sin qui non faceva male a nessuno. Se
gliel'avessero fatta vedere coi suoi occhi, avrebbe detto che
non era vero grazia di Santa Lucia benedetta. A che giovava
guastarsi il sangue? C'era la pace, la provvidenza in casa, la
salute per giunta, ché compare don Liborio era anche
medico; che si voleva d'altro, santo Iddio? Con don Liborio
facevano ogni cosa in comune: tenevano una chiusa a mezzeria;
ci avevano una trentina di pecore, prendevano insieme dei
pascoli in affitto, e don Liborio dava la sua parola in
garanzia, quando si andava dinanzi al notaio. Pentolaccia gli
portava le prime fave e i primi piselli, gli spaccava la legna
per la cucina, gli pigiava l'uva nel palmento; a lui in cambio
non gli mancava nulla, né il grano nel graticcio,
né il vino nella botte, né l'olio nell'orciuolo;
sua moglie bianca e rossa come una mela, sfoggiava scarpe nuove
e fazzoletti di seta; don Liborio non si faceva pagar le sue
visite, e gli aveva battezzato anche un bambino. Insomma
facevano una casa sola, ed ei chiamava don Liborio 'signor
compare' e lavorava con coscienza. Su tal riguardo non gli si
poteva dir nulla a Pentolaccia. Badava a far prosperare la
societá col 'signor compare' il quale perció ci
aveva il suo vantaggio anche lui, ed erano contenti tutti. Ora
avvenne che questa pace degli angeli si mutó in una casa
del diavolo tutt'a un tratto in un giorno solo, in un momento,
come gli altri contadini che lavoravano nel maggese, mentre
chiacchieravano all'ombra, nell'ora del vespero, vennero per
caso a leggergli la vita, a lui e a sua moglie, senza
accorgersi che Pentolaccia s'era buttato a dormire dietro la
siepe, e nessuno l'aveva visto. - Per questo si suol dire
'quando mangi, chiudi l'uscio, e quando parli, guardati
d'attorno'. Stavolta parve proprio che il diavolo andasse a
stuzzicare Pentolaccia il quale dormiva, e gli soffiasse
nell'orecchio gl'improperii che dicevano di lui, e glieli
ficcasse nell'anima come un chiodo. - 'e quel becco di
Pentolaccia! - dicevano,
- che si rosica mezzo don Liborio! - e ci mangia
e ci beve nel brago! - e c'ingrassa come un maiale!
- Che avvenne? Che gli passó pel capo a
Pentolaccia? Si rizzó a un tratto senza dir nulla, e
prese a correre verso il paese come se l'avesse morso la
tarantola, senza vederci piú degli occhi, che fin l'erba
e si sassi gli sembravano rossi al pari del sangue. Sulla porta
di casa sua incontró don Liborio, il quale se ne andava
tranquillamente, facendosi vento col cappello di paglia.
- Sentite, 'signor compare', - gli disse - se
vi vedo un'altra volta in casa mia, com'é vero Dio, vi faccio la festa!
Don Liborio lo guardó negli occhi, quasi parlasse turco, e
gli parve che gli avesse dato volta al cervello, con quel caldo,
perché davvero non si poteva immaginare che a Pentolaccia
saltasse in mente da un momento all'altro di esser geloso,
dopo tanto tempo che aveva chiuso gli occhi, ed era la
miglior pasta d'uomo e di marito che fosse al mondo.
- Cosa avete oggi, compare? - gli disse.
- Ho , che se vi vedo un'altra volta in casa mia,
com'é vero Dio, vi faccio la festa! Don Liborio si
strinse nelle spalle e se ne andó ridendo. Lui
entró in casa tutto stralunato, e ripeté alla
moglie:
- Se vedo qui un'altra volta il 'signor compare'
com'é vero Dio, gli faccio la festa! Venera si
cacció i pugni sui fianchi, e cominció a
sgridarlo e a dirgli degli improperi. Ei si ostinava a dire
sempre di sí col capo, addossato alla parete, come un
bue che ha la mosca, e non vuol sentir ragione. I bambini
strillavano al veder quella novitá. La moglie infine
prese la stanga, e lo cacció fuori dell'uscio per
levarselo dinanzi, dicendogli che in casa sua era padrona di
fare quello che le pareva e piaceva. Pentolaccia non poteva
piú lavorare nel maggese, pensava sempre a una cosa, ed
aveva una faccia di basilisco che nessuno gli conosceva. Prima
d'imbrunire, ed era sabato, piantó la zappa nel solco, e
se ne andó senza farsi saldare il conto della settimana.
Sua moglie, vedendoselo arrivare senza denari, e per giunta
due ore prima del consueto, tornó di nuovo a
strapazzarlo, e voleva mandarlo in piazza, a comprarle delle
acciughe salate, che si sentiva una spina nella gola. Ma ei
non volle muoversi di lí, tenendosi la bambina fra le
gambe, che, poveretta, non osava muoversi, e piagnucolava, per
la paura che il babbo le faceva con quella faccia. Venera
quella sera aveva un diavolo per cappello, e la gallina nera,
appollaiata sulla scala, non finiva di chiocciare, come quando
deve accadere una disgrazia. Don Liborio soleva venire dopo le
sue visite, prima d'andare al caffé, a far la sua
partita di tresette; e quella sera Venera diceva che voleva
farsi tastare il polso, perché tutto il giorno si era
sentita la febbre, per quel male che ci aveva nella gola.
Pentolaccia, lui, stava zitto, e non si muoveva dal suo posto.
Ma come si udí per la stradicciuola tranquilla il passo
lento del dottore che se ne venia adagio adagio, un po' stanco
delle visite, soffiando pel caldo, e facendosi vento col
cappello di paglia, Pentolaccia andó a prender la stanga
colla quale sua moglie lo scacciava fuori di casa, quando egli
era di troppo, e si appostó dietro l'uscio. Per
disgrazia Venera non se ne accorse, giacché in quel
momento era andata in cucina a mettere una bracciata di legna
sotto la caldaia che bolliva. Appena don Liborio mise il piede
nella stanza, suo compare levó la stanga, e gli
lasció cadere fra capo e collo tal colpo, che
l'ammazzó come un bue, senza bisogno di medico,
né di speziale. Cosí fu che Pentolaccia
andó a finire in galera.
Il reverendo
Di reverendo non aveva piú né la barba lunga,
né lo scapolare di zoccolante, ora che si faceva radere
ogni domenica, e andava a spasso colla sua bella sottana di
panno fine, e il tabarro colle rivolte di seta sul braccio.
Allorché guardava i suoi campi, e le sue vigne, e i suoi
armenti, e i suoi bifolchi, colle mani in tasca e la pipetta in
bocca, se si fosse rammentato del tempo in cui lavava le
scodelle ai cappuccini, e che gli avevano messo il saio per
caritá. si sarebbe fatta la croce colla mano sinistra.
Ma se non gli avessero insegnato a dir messa, e a leggere e
a scrivere per caritá, non sarebbe riescito a ficcarsi
nelle primarie casate del paese, né ad inchiodare nei
suoi bilanci il nome di tutti quei mezzadri che lavoravano e
pregavano Dio e la buon'annata per lui, e bestemmiavano poi
come turchi al far dei conti. ''Guarda ció che sono e
non da chi son nato'' dice il proverbio. Da chi era nato lui,
tutti lo sapevano, ché sua madre gli scopava tuttora la
casa. Il Reverendo non aveva la boria di famiglia, no; e
quando andava a fare il tresette dalla baronessa, si faceva
aspettare in anticamera dal fratello, col lanternone in mano.
Nel far del bene cominciava dai suoi, come Dio stesso
comanda; e s'era tolta in casa una nipote, belloccia, ma senza
camicia, che non avrebbe trovato uno straccio di marito; e la
manteneva lui, anzi l'aveva messa nella bella stanza coi vetri
alla finestra, e il letto a cortinaggio, e non la teneva per
lavorare, o per sciuparsi le mani in alcun ufficio grossolano.
Talché parve a tutti un vero castigo di Dio, allorquando
la poveraccia fu presa dagli scrupoli, come accade alle donne
che non hanno altro da fare, e passano i giorni in chiesa a
picchiarsi il petto pel peccato mortale - ma non quando
c'era lo zio, ch'ei non era di quei preti i quali amano farsi
vedere in pompa magna sull'altare dall'innamorata. Le donne,
fuori di casa, gli bastava accarezzarle con due dita sulla
guancia, paternamente, o dallo sportellino del confessionario,
dopo che s'erano risciacquata la coscienza, e avevano vuotato
il sacco dei peccati propri ed altrui, ché qualche cosa
di utile ci si apprendeva sempre, per dare la benedizione, uno
che speculasse sugli affari di campagna.
Benedetto Dio! egli non pretendeva di essere un sant'uomo,
no! I sant'uomini morivano di fame; come il vicario il quale
celebrava anche quando non gli pagavano la messa; e andava
attorno per le case de' pezzenti con una sottana lacera che era
uno scandalo per la Religione. Il Reverendo voleva
portarsi avanti;
e ci si portava, col
vento in poppa; dapprincipio un po' a sghembo per quella
benedetta tonaca che gli dava noia, tanto che per buttarla
nell'orto del convento aveva fatta causa al Tribunale della
Monarchia, e i confratelli l'avevano aiutato a vincerla per
levarselo di torno, perché sin quando ci fu lui in
convento volavano le panche e le scodelle in refettorio ad ogni
elezione di provinciale; il padre Battistino, un servo di Dio
robusto come un mulattiere, l'avevano mezzo accoppato, e padre
Giammaria, il guardiano, ci aveva rimesso tutta la dentatura.
Il Reverendo, lui, stava chiotto in cella, dopo di aver
attizzato il fuoco, e in tal modo era arrivato ad esser
reverendo
con tutti i denti, che gli
servivano bene; e al padre Giammaria che era stato lui a
ficcarsi quello scorpione nella manica, ognuno diceva: -
Ben gli sta!
Ma il padre Giammaria, buon uomo, rispondeva, masticandosi
le labbra colle gengive nude:
- Che volete? Costui non era fatto per cappuccino.
come papa Sisto, che da porcaio arrivó ad essere quello
che fu. Non avete visto ció che prometteva da ragazzo?
Per questo padre Giammaria era rimasto semplice guardiano
dei Cappuccini, senza camicia e senza un soldo in tasca, a
confessare per l'amor di Dio, e cuocere la minestra per i
poveri.
Il Reverendo, da ragazzo, come vedeva suo fratello, quello
del lanternone, rompersi la schiena a zappare, e le sorelle che
non trovavano marito neanche a regalarle, e la mamma la quale
filava al buio per risparmiar l'olio della lucerna, aveva
detto: - Io voglio esser prete! - Avevano venduto
la mula e il campicello, per mandarlo a scuola, nella speranza
che se giungevano ad avere il prete in casa ci avevano meglio
della chiusa e della mula. Ma ci voleva altro per mantenerlo
al seminario! Allora il ragazzo si mise a ronzare attorno al
convento perché lo pigliassero novizio; e un giorno che
si aspettava il provinciale, e c'era da fare in cucina, lo
accolsero per dare una mano. Padre Giammaria, il quale aveva
il cuore buono, gli disse: - Ti piace lo stato? e tu
stacci. - E fra Carmelo, il portinaio, nelle lunghe ore
d'ozio, che s'annoiava seduto sul muricciuolo del chiostro a
sbattere i sandali l'un contro l'altro, gli mise insieme un po'
di scapolare coi pezzi di saio buttati sul fico a spauracchio
delle passere. La mamma, il fratello e la sorella protestavano
che se entrava frate era finita per loro, e rimettevano i
denari della scuola, perché non gli avrebbero cavato
piú un baiocco. Ma lui che era frate nel sangue, si
stringeva nelle spalle, e rispondeva: - Sta a vedere che uno
non puó seguire la vocazione a cui Dio l'ha chiamato!
Il padre Giammaria l'aveva preso a ben volere perché
era lesto come un gatto in cucina, e in tutti gli uffici vili,
persino nel servir la messa, quasi non avesse fatto mai altro
in vita sua, cogli occhi bassi, e le labbra cucite come un
serafino. - Ora che non serviva piú la messa aveva
sempre quegli occhi bassi e quelle labbra cucite, quando si
trattava di un affare scabroso coi signori, che c'era da
disputarsi all'asta le terre del comune, o da giurare il vero
dinanzi al Pretore.
Di giuramenti, nel 1854, dovette farne uno grosso davvero,
sull'altare, davanti alla pisside, mentre diceva la santa
messa, ché la gente lo accusava di spargere il
coléra, e voleva fargli la festa.
- Per quest'ostia consacrata che ho in mano -
disse lui ai fedeli inginocchiati sulle calcagna - sono
innocente , figliuoli miei! Del resto vi prometto che il
flagello cesserá fra una settimana. Abbiate
pazienza!
Sí, avevano pazienza! per forza dovevano averla!
Poiché egli era tutt'uno col giudice e col capitan
d'armi, e il re Bomba gli mandava i capponi a Pasqua e a Natale
per disobbligarsi, dicevasi; e gli aveva mandato anche il
contravveleno, caso mai succedesse una disgrazia.
Una vecchia zia che aveva dovuto tirarsi in casa, per non
fare mormorare il prossimo, e non era piú buona che a
mangiare il pane a tradimento, aveva sturato una bottiglia per
un'altra, e acchiappó il coléra bell'e buono; ma
il nipote stesso, per non fare insospettir la gente, non aveva
potuto amministrarle il contravveleno. - Dammi il
contravveleno! dammi il contravveleno! - supplicava la
vecchia, giá nera come il carbone, senza aver riguardo
al medico ed al notaio ch'erano lí presenti, e si
guardavano in faccia imbarazzati. Il Reverendo, colla faccia
tosta, quasi non fosse fatto suo, borbottava stringendosi nelle
spalle: - Non le date retta, che sta delirando. -
Il contravveleno, se pur ce l'aveva, il re glielo aveva mandato
sotto suggello di confessione, e non poteva darlo a nessuno.
Il giudice in persona era andato a chiederglielo ginocchioni
per sua moglie che moriva, e s'era sentito rispondere dal
Reverendo:
- Comandatemi della vita, amico caro; ma per cotesto
negozio, proprio, non posso servirvi.
Questa era storia che tutti la sapevano, e siccome sapevano
che a furia di intrighi e d'abilitá era arrivato ad
essere l'amico intrinseco del re, del giudice e del capitan
d'armi, che aveva la polizia come l'Intendente, e i suoi
rapporti arrivavano a Napoli senza passar per le mani del
Luogotenente, nessuno osava litigare con lui, e allorché
gettava gli occhi su di un podere da vendere, o su di un lotto
di terre comunali che s'affittavano all'asta, gli stessi pezzi
grossi del paese, se s'arrischiavano a disputarglielo, lo
facevano coi salamelecchi, e offrendogli una presa di tabacco.
Una volta, col barone istesso, durarono una mezza giornata a
tira e molla. Il barone faceva l'amabile, e il Reverendo
seduto in faccia a lui, col tabarro raccolto fra le gambe, ad
ogni offerta d'aumento gli presentava la tabacchiera d'argento,
sospirando:
- Che volete farci, signor barone. Qui é caduto
l'asino, e tocca a noi tirarlo su. - Finché si
pappó l'aggiudicazione, e il barone tiró su la
presa, verde dalla bile.
Cotesto l'approvavano i villani, perché i cani
grossi si fanno sempre la guerra fra di loro, se capita un osso
buono, e ai poveretti non resta mai nulla da rosicare. Ma
ció che li faceva mormorare era che quel servo di Dio li
smungesse peggio dell'anticristo, allorché avevano da
spartire con lui, e non si faceva scrupolo di chiappare la roba
del prossimo, perché gli arnesi della confessione li
teneva in mano e se cascava in peccato mortale poteva darsi
l'assoluzione da sé.
- Tutto sta ad averci il prete in casa! -
sospiravano. E i piú facoltosi si levavano il pan di
bocca per mandare il figliuolo al seminario.
- Quando uno si dá alla campagna, bisogna che
ci si dia tutto, - diceva il Reverendo, onde scusarsi se
non usava riguardi a nessuno. E la messa stessa lui non la
celebrava altro che la domenica, quando non c'era altro da
fare, che non era di quei pretucoli che corrono dietro al tre
tarí della messa. Lui non ne aveva bisogno. Tanto che
Monsignor Vescovo, nella visita pastorale, arrivando a casa
sua, e trovandogli il breviario coperto di polvere, vi scrisse
su col dito ''%deo %gratias''! Ma il Reverendo aveva altro in
testa che perdere il tempo a leggere il breviario, e se ne
rideva del rimprovero di Monsignore. Se il breviario era
coperto di polvere, i suoi buoi erano lucenti, le pecore
lanute, e i seminati alti come un uomo, che i suoi mezzadri
almeno se ne godevano la vista, e potevano fabbricarvi su bei
castelli in aria, prima di fare i conti col padrone. I
poveretti slargavano tanto di cuore. - Seminati che sono una
magia! Il Signore ci é passato di notte! Si vede che
é roba di un servo di Dio, e conviene lavorare per lui
che ci ha in mano la messa e la benedizione! - In maggio,
all'epoca in cui guardavano in cielo per scongiurare ogni
nuvola che passava, sapevano che il padrone diceva la messa
pella raccolta, e valeva piú delle immagini dei santi, e
dei pani benedetti per scacciare il malocchio e la malannata.
Anzi il Reverendo non voleva che spargessero i pani benedetti
pel seminato, perché non servono che ad attirare i
passeri e gli altri uccelli nocivi. Delle immagini sante poi
ne aveva le tasche piene, giacché ne pigliava quante ne
voleva in sagrestia, di quelle buone, senza spendere un soldo,
e le regalava ai suoi contadini.
Ma alla raccolta, giungeva a cavallo, insieme a suo
fratello, il quale gli faceva da campiere, collo schioppo ad
armacollo, e non si muoveva piú, dormiva lí,
nella malaria, per guardare ai suoi interessi, senza badare
neanche a Cristo. Quei poveri diavoli, che nella bella
stagione avevano dimenticato i giorni duri dell'inverno,
rimanevano a bocca aperta sentendosi sciorinare la litania dei
loro debiti. - Tanti rotoli di fave che tua moglie
é venuta a prendere al tempo della neve.
- Tanti fasci di sarmenti consegnati al tuo figliuolo.
- Tanti tumoli di grano anticipati per le sementi -
coi frutti - a tanto il mese. - Fa il conto.
- Un conto imbrogliato. Nell'anno della carestia, che lo
zio Carmenio ci aveva lasciato il sudore e la salute nelle
chiuse del Reverendo, gli toccó di lasciarvi anche
l'asino, alla messe, per saldare il debito, e se ne andava a
mani vuote, bestemmiando delle parolacce da far tremare cielo e
terra. Il Reverendo, che non era lí per confessare,
lasciava dire, e si tirava l'asino nella stalla.
Dopo che era divenuto ricco aveva scoperto nella sua
famiglia, la quale non aveva mai avuto pane da mangiare, certi
diritti ad un beneficio grasso come un canonicato, e all'epoca
dell'abolizione delle manimorte aveva chiesto lo svincolo e
s'era pappato il podere definitivamente. Solo gli seccava per
quei denari che si dovevano pagare per lo svincolo, e dava del
ladro di Governo il quale non rilascia
gratis
la roba dei beneficii a chi tocca.
Su questa storia del Governo egli aveva dovuto inghiottir
della bile assai, fin dal 1860, quando avevano fatto la
rivoluzione, e gli era toccato nascondersi in una grotta come
un topo, perché i villani, tutti quelli che avevano
avuto delle quistioni con lui, volevano fargli la pelle. In
seguito era venuta la litania delle tasse, che non finiva
piú di pagare, e il solo pensarci gli mutava in tossico
il vino a tavola. Ora davano addosso al Santo Padre, e
volevano spogliarlo del temporale. Ma quando il Papa
mandó la scomunica per tutti coloro che acquistassero
beni delle manimorte, il Reverendo sentí montarsi la
mosca al naso, e borbottó:
- Che c'entra il Papa nella roba mia? Questo non ci
ha a far nulla col temporale. - E seguitó a dir
la santa messa meglio di prima.
I villani andavano ad ascoltare la sua messa, ma pensavano
senza volere alle ladrerie del celebrante, e avevano delle
distrazioni. Le loro donne, mentre gli confessavano i peccati,
non potevano fare a meno di spifferargli sul mostaccio:
- Padre, mi accuso di avere sparlato di voi che siete
un servo di Dio, perché quet'inverno siamo rimasti senza
fave e senza grano a causa vostra. - A causa mia! Che
li faccio io il bel tempo o la malannata? Oppure devo
possedere le terre perché voialtri ci seminiate e
facciate i vostri interessi? Non ne avete coscienza, né
timore di Dio? Perché ci venite allora a confessarvi?
Questo é il diavolo che vi tenta per farvi perdere il
sacramento della penitenza. Quando vi mettete a fare tutti
quei figliuoli non ci pensate che son tante bocche che
mangiano? E che colpa ci ho io poi se il pane non vi basta?
Ve li ho fatti far io tutti quei figliuoli? Io mi son fatto
prete per non averne.
Peró assolveva, come era obbligo suo; ma nondimeno
nella testa di quella gente rozza restava qualche confusione
fra il prete che alzava la mano a benedire in nome di Dio, e il
padrone che arruffava i conti, e li mandava via dal podere col
sacco vuoto e la falce sotto l'ascella.
- Non c'é che fare, non c'é che fare
- borbottavano i poveretti rassegnati. - La brocca
non ci vince contro il sasso, e col Reverendo non si puó
litigare, ché lui sa la legge!
Se la sapeva! Quand'erano davanti al giudice,
coll'avvocato, egli chiudeva la bocca a tutti col dire: -
La legge é cosí e cosí. - Ed era
sempre come giovava a lui. Nel buon tempo passato se ne rideva
dei nemici, degli invidiosi. Avevano fatto un casa del
diavolo, erano andati dal vescovo, gli avevano gettato in
faccia la nipote, massaro Carmenio e la roba malacquistata, gli
avevano fatto togliere la messa e la confessione. Ebbene? E
poi? Egli non aveva bisogno del vescovo né di nessuno.
Egli aveva il fatto suo ed era rispettato come quelli che in
paese portano la battuta; egli era di casa della baronessa, e
piú facevano del chiasso intorno a lui, peggio era lo
scandalo. I pezzi grossi non vanno toccati, nemmeno dal
vescovo, e ci si fa di berretto, per prudenza, e per amor della
pace. Ma dopo che era trionfata la eresia, colla rivoluzione,
a che gli serviva tutto ció? I villani che imparavano a
leggere e a scrivere, e vi facevano il conto meglio di voi; i
partiti che si disputavano il municipio, e si spartivano la
cuccagna senza un riguardo al mondo; il rpimo pezzente che
poteva ottenere il gratuito patrocinio, se aveva una quistione
con voi, e vi faceva sostener da solo le spese del giudizio! Un
sacerdote non contava piú né presso il giudice ,
né presso il capitano d'armi; adesso non poteva nemmeno
far imprigionare con una parolina, se gli mancavano di
rispetto, e non era piú buono che a dir messa, e
confessare, come un servitore del pubblico. Il giudice aveva
paura dei giornali, dell'opinione pubblica, di quel che
avrebbero detto Caio e Sempronio, e trinciava giudizi come
Salomone! Perfino la roba che si era acquistata col sudore
della fronte gliela invidiavano, gli avevano fatto il malocchio
e la iettatura; quel po' di grazia di Dio che mangiava a
tavola, gli dava gran travaglio, la notte, mentre suo fratello,
il quale faceva una vita dura, e mangiava pane e cipolla,
digeriva meglio di uno struzzo, e sapeva che di lí a
cent'anni, sarebbe stato il suo erede, e si sarebbe trovato
ricco senza muovere un dito. La mamma, poveretta, non era
piú buona a nulla, e campava per penare e far penare gli
altri, inchiodata nel letto dalla paralisi, che bisognava
servir lei piuttosto; e la nipote istessa , grassa, ben
vestita, provvista di tutto, senza altro da fare che andare in
chiesa, lo tormentava, quando le saltava in capo di essere in
peccato mortale, quasi ei fosse di quegli scomunicati che
avevano spodestato il Santo Padre, e gli aveva fatto levar la
messa dal vescovo.
- Non c'é piú religione, né
giustizia, né nulla! - brontolava il Reverendo
come diventava vecchio. - Adesso ciascuno vuol dir la
sua. Chi non ha nulla vorrebbe chiapparvi il vostro. -
Levati di lí, che mi ci metto io! - Chi non ha
altro da fare viene a cercarvi le pulci in casa. I preti
vorrebbero ridurli a sagrestani, dir messa e scopare la chiesa.
La volontá di Dio non vogliono farla piú, ecco
cos'é!
