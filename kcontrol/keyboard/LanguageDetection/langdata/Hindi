पीलीभीत: पटना में गुजरात के मुख्यमंत्री और भाजपा के प्रधानमंत्री पद के घोषित प्रत्याशी नरेंद्र मोदी की रैली में हुए धमाके के बाद प्रशासनिक तंत्र की तंद्रा टूट चुकी है। 21 नवंबर को बरेली में सपा सुप्रीमो मुलायम सिंह यादव व इसी दिन आगरा में नरेंद्र मोदी की प्रस्तावित रैली के मद्देनजर ट्रेनों में चौकसी के अलर्ट जारी किए गए हैं।

पड़ोसी मुल्क नेपाल और भूटान की सरहद इधर तराई के पीलीभीत से सटी हुई हैं। इतना ही नहीं 19 नंवबर यानि मंगलवार को नेपाल में चुनाव प्रक्रिया भी चरम पर है। ऐसे में माओवादी और असामाजिक व संदिग्ध लोगों की आवाजाही के मद्देनजर रेलवे सुरक्षा बल के मुख्यालय से पीलीभीत जंक्शन के लिए अलर्ट जारी किया गया है। हर ट्रेन में विशेष स्क्वायड तैनात कर संदिग्धों पर नजरें रखने को कहा गया है। चूंकि पीलीभीत बरेली से सटा है और सपा प्रमुख व पूर्व रक्षा मंत्री मुलायम सिंह यादव की बरेली मे रैली है। इतना ही नहीं यूपी के आगरा में ही 21 नवंबर को भाजपा के प्रधानमंत्री पद के प्रत्याशी नरेंद्र मोदी की रैली है। आशंका जताई गई है कि नेपाल बार्डर के जरिए पीलीभीत होकर आगरा और बरेली तक संदिग्ध पहुंच सकते हैं। आरपीएफ के पोस्ट प्रभारी केशव सिंह ने बताया कि अलर्ट जारी किया गया है। टनकपुर से पीलीभीत होकर बरेली व शाहजहांपुर को जाने वाली ट्रेनों में खास मुस्तैदी बरती जा रही है।
इंदिरापुरम [जासंकें]। एक हैंडलूम उद्यमी ने अपनी पत्नी व आठ वर्षीय पुत्र की गोली मारकर हत्या करने के बाद स्वयं भी कनपटी में गोली मारकर आत्महत्या कर ली। पूरे घटनाक्रम का कारण गृह क्लेश को माना जा रहा है।

दिल्ली के न्यू शाहदरा निवासी अंकुर गुप्ता इंदिरापुरम थाना क्षेत्र की ओरेंज काउंटी के टावर संख्या चार में परिवार के साथ रहते थे। उनकी मसूरी में हैंडलूम की फैक्टरी है जिसमें साफ्ट टॉवल बनाने का काम किया जाता है। इन टॉवल का निर्यात विदेशों में किया जाता है। मंगलवार की देर रात अंकुर गुप्ता पत्नी से हुए विवाद के बाद पहले पत्नी सारिका उम्र 28 वर्ष को घसीटकर फ्लैट के बाथरूम में ले गया और उसके सिर में गोली मारकर उसकी हत्या कर दी। इसके बाद उसने बेडरूम में जाकर अपने आठ वर्षीय पुत्र पार्थ के सिर में भी गोली मार दी। दोनों की मौत होने के बाद उसने अपनी कनपटी में गोली मारकर आत्महत्या कर ली।

देर रात सारिका का भाई अंकुश जब घर पहुंचा तो उसे घटना की जानकारी मिली व उसने पुलिस को सूचना दी। सूचना मिलते ही एसएसपी धर्मेद्र सिंह, एसपी सिटी मुनिराज, सीओ व थाना प्रभारी मौके पर पहुंच गए। पुलिस ने जांच के दौरान पाया कि घर में जगह-जगह खून व सारिका के बालों के गुच्छे मिले हैं। पुलिस घटना को घरेलू कलह से जोड़कर देख रही है। पुलिस ने मौके से हत्या में प्रयुक्त तमंचा, कारतूस व खोखे बरामद कर लिए हैं। पुलिस उसके परिवार वालों से भी पूछताछ कर रही है।

पढ़ें: महिला की गला दबाकर हत्या
